---
title: "Competitie 2"
author: AST
type: page
summary: "Kent jouw ambitie geen grenzen en sta je te popelen om je zwemcarrière naar een hoger niveau te tillen? De zwemmers in competitie 2 zijn minimum 14 jaar en kiezen naast hun studies voor een (bijna) voltijds sportprogramma."
aliases:
  - /zwemgroepen/groep-4/
trainers:
  - jana

---

Tijdens het schooljaar bieden wij 7 zwemtrainingen aan van telkens 2 uur en 3 droogtrainingen van 30 minuten. In vakantieperiodes wordt het aantal opgetrokken naar 11 zwemtrainingen per week. In samenspraak met de trainers bestaat daarnaast ook de mogelijkheid om een individueel krachtprogramma te volgen. Ook tijdens de examens wordt een minimum van 3 zwemtrainingen per week verwacht. Een goede planning en organisatie zijn essentieel om studies en sport op hoog niveau te combineren.

Tijdens de zwemtrainingen wordt het volume opgedreven waarbij we aandacht schenken aan slaglengte en -frequentie en het ontwikkelen van een persoonlijke zwemstijl en -afstand. De zwemtechniek wordt niet enkel meer boven water geanalyseerd, maar wordt ook door middel van videoanalyses onder water besproken.

Om goede prestaties neer te zetten in het water, optimaliseren we de stabiliteit en mobiliteit tijdens de droogtrainingen. Ook letselpreventie en krachtoefeningen met eigen lichaamsgewicht komen hier aan bod. Elke zwemtraining wordt gecombineerd met een zelfstandige opwarming en cooling down. Naast het fysieke gedeelte hechten we in deze groep veel belang aan mentale vaardigheden en gezonde (sport)voeding.

Competitie 2 neemt deel aan provinciale, nationale en internationale kampioenschappen. Het totale wedstrijdaanbod wordt beperkt om voldoende ruimte te geven aan een fundamentele trainingsopbouw. We werken naar 2 wedstrijdpieken toe per seizoen (winter- en zomerpiek) waarbij we streven naar deelname, finales en medailles op Vlaamse en Belgische kampioenschappen. De zomerkampioenschappen worden voorafgegaan door de jaarlijkse zwemstage.

Discipline, inzet, doorzetting, ambitie, verantwoordelijkheidszin en persoonlijkheid zijn dan ook de sleutelwoorden van onze AST- competitiezwemmers.

Hecht jij ook zoveel belang aan deze sleutelwoorden en maak je graag deel uit van onze competitiegroep? Aarzel niet om contact op te nemen met <info@astaalst.be> voor verdere inlichtingen en/of een vrijblijvend gesprek. [Meer informatie over het lidgeld](/).

- Doelgroep: 14-jarigen en ouder
- Trainingsuren:
  - Maandag: 17h00 – 19h00
  - Dinsdag: 16h30 – 17h00 (droogtraining)
  - Dinsdag: 17h00 – 19h00 (zwemmen)
  - Woensdag: 13h00 – 15h00
  - Donderdag: 16h30 – 17h00 (droogtraining)
  - Donderdag: 17h00 – 19h00 (zwemmen)
  - Vrijdag: 17h00 – 19h00
  - Zaterdag: 7h45 – 9h45 (zwemmen)
  - Zaterdag: 16h30 – 17h00 (droogtraining)
  - Zaterdag: 17h00 – 19h00 (zwemmen)
- Afspraken:
  - 15’ opwarming voor de zwemtraining (niet nodig voor een droogtraining)
  - 15’ cooling down na de training
  - Verplicht AST-badmuts dragen (kan aangekocht worden bij aanvang van de training)
  - Volledige AST-outfit op wedstrijden
  - 5 keer per week aanwezig op zwemtraining + 3 keer per week aanwezig op droogtraining
  - Bij afwezigheid de verantwoordelijke trainer verwittigen
  - Aankoop [eigen zwemmateriaal](/)
  - Medewerking aan [clubactiviteiten](/about/activiteitenkalender)
  - Naleven [sportief reglement](/)
  - Deelname aan [zwemstage en zomerkampioenschappen](/competitie)
