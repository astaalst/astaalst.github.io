---
title: "Competitie 1"
author: AST
type: page
summary: "Smaakt het competitiezwemmen naar meer en wil je graag je eigen grenzen verleggen? De zwemmers in competitie 1 zijn tussen de 11 en de 14 jaar en leren hun ambitie in het zwemmen ontdekken."
aliases:
  - /zwemgroepen/groep-3/
trainers:
  - michael

---

Tijdens het schooljaar bieden wij 5 trainingen aan van telkens anderhalf uur en 2 droogtrainingen van 30 minuten. In vakantieperiodes wordt het aantal opgetrokken naar 6 zwemtrainingen per week. Ook tijdens de examens wordt een minimum van 3 zwemtrainingen per week verwacht. Een goede planning en organisatie zijn essentieel om studies en sport op hoog niveau te combineren. De voorwaarde om deel uit te maken van deze groep is het reglementair kunnen zwemmen van 200m wisselslag.

Tijdens de zwemtrainingen werken we aan een zichtbare verbetering van uithouding en snelheid en verfijnen we de aangeleerde zwemtechnieken. We doelen op zwemmers die zich ontplooien in de 4 zwemslagen. Naast de mondelinge feedback tijdens de zwemtraining maken we ook gebruik van beeldmateriaal boven water om de zwemtechniek verder te analyseren.
De verworven vaardigheden op droogtraining worden verder ontwikkeld. Er wordt gewerkt aan een goede stabiliteit en mobiliteit om nadien de transfer te maken in het water. Ook letselpreventie en krachtoefeningen met eigen lichaamsgewicht komen hier aan bod. In competitie 1 worden de zwemmers geleidelijk aan opgeleid om zowel de opwarming als de cooling down zelfstandig en gedisciplineerd uit te voeren.  Naast het fysieke gedeelte maakt deze groep kennis met een aantal mentale vaardigheden en wordt informatie over gezonde (sport)voeding aangereikt.

Competitie 1 neemt deel aan provinciale en nationale kampioenschappen. Het totale wedstrijdaanbod wordt beperkt om voldoende ruimte te geven aan een fundamentele trainingsopbouw. We werken naar 2 wedstrijdpieken toe per seizoen (winter- en zomerpiek) waarbij we streven naar deelname en medailles op Vlaamse en Belgische jeugdkampioenschappen. De zomerkampioenschappen worden voorafgegaan door de jaarlijkse zwemstage.

Discipline, inzet, doorzetting, ambitie, verantwoordelijkheidszin en persoonlijkheid zijn dan ook de sleutelwoorden van onze AST- competitiezwemmers.

Hecht jij ook zoveel belang aan deze sleutelwoorden en maak je graag deel uit van onze competitiegroep? Aarzel niet om contact op te nemen met <info@astaalst.be> voor verdere inlichtingen en/of een vrijblijvend gesprek. [Meer informatie over het lidgeld](/).

- Doelgroep: 11- tot 14-jarigen
- Trainingsuren:
  - Maandag: 17h00 – 18h30
  - Dinsdag: 17h00 – 17h30 (droogtraining)
  - Dinsdag: 17h30 – 19h00 (zwemmen)
  - Donderdag: 17h00 – 18h30
  - Vrijdag: 17h00 – 18h30
  - Zaterdag: 17h00 – 17h30 (droogtraining)
- Afspraken:
  - 15’ opwarming voor de zwemtraining (niet nodig voor een droogtraining)
  - 15’ cooling down na de training
  - Verplicht AST-badmuts dragen (kan aangekocht worden bij aanvang van de training)
  - Volledige AST-outfit op wedstrijden
  - 4 keer per week aanwezig op zwemtraining + 2 keer per week aanwezig op droogtraining
  - Bij afwezigheid de verantwoordelijke trainer verwittigen
  - Aankoop [eigen zwemmateriaal](/)
  - Medewerking aan [clubactiviteiten](/about/activiteitenkalender)
  - Naleven [sportief reglement](/)
  - Deelname aan [zwemstage en zomerkampioenschappen](/competitie)
